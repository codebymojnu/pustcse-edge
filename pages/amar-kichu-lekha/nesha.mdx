ঘুম থেকে উঠে পুলের পাড়ে বসলাম। ডোবায় অনেক পদ্ম ফুটেছে। একদল ছেলে ভুরা চরায়। ভুরায় একটি দুটি করে টেংরা পুটি লাফিয়ে পড়ছে।

পানিতে একটি মাছরাঙা ছুই দিল, উপরের ভুঁইটায়ে কয়েকটি সাদা বক এক পা তুলে দাঁড়িয়ে আছে।  
ডোবার পাশে বড়শি নিয়ে বসে আছে, জাহিদ। একদিন- রাত গভীর করে বাড়ি ফিরছিল সে। হঠাৎ কলকল শব্দ তার কানে ভেসে আসছিল। সে টর্চ বের করে দেখলো, পাগাড় ভর্তি মাছ। জাহিদ এত মাছ দেখে খুশিতে ল্যাংটো হয়ে তার লুঙ্গি ভরে মাছ নিয়ে বাড়িতে আসে। ধীরে ধীরে জাহিদের মাছের নেশা হয়ে যায়। এখন তাকে সবাই 'চ্যাং মাঝি' বলে ডাকে। জীবনটাই বোধ করি- নেশা। কখন যে কাকে কোন নেশা পেয়ে বসে! তবে বদ নেশা মানুষকে ল্যাংটো করে।

আমি লক্ষ্য করলাম, একটা বাচ্চা রাস্তার পাশে প্লাস্টিকের বল নিয়ে খেলছে। আমার গতকালের টুর্নামেন্টের ১ম রাউন্ডের খেলায় ৫ বলে ৫ উইকেটের কথা মনে পড়লো।

তবে ফুরফুরা মেজাজ বেশিক্ষণ থাকল না। আমার পাশে একটা ছেলে বসে আছে। আজকের মতো এমন অবস্থায় আমরা তাকে দেখতে চায় নি। ছেলেটার বই পড়ার নেশা ছিল। তৃতীয় শ্রেণির বার্ষিক পরীক্ষায় তার মেধাক্রম ৪ থেকে ১৫ তে যায়। তা শোনা মাত্র, সে বাসায় এসে বই নিয়ে বসে পড়ে যায়। তারপর তাকে থামানো যায় নি।

আমার কাছ থেকে সে প্রায় গল্পের বই নিয়ে যেত। ছেলেটা গল্পপ্রেমি। আমি বাসায় নিজ উদ্যোগে একটা ছোট্র লাইব্রেরি করেছি। নতুন ক্লাস শুরু হওয়ার আগেই ছুটির সময়টাতেই সে পরের ক্লাসের বই ম্যানেজ করে, অর্ধেকের বেশি পড়ে ফেলত। ৬ষ্ঠ শ্রেণিতে থাকাকালে ৮ম শ্রেণির ম্যাথ সলভ করতে পারতো।

তার ইংরেজি স্যার আমাকে একদিন বলেছেন, এই ছেলের কোথা থেকে একটা মার্ক কাটব, বলেন তো? এবং এই বই পড়ার নেশা তাকে একদিন পুরুষ্কৃত করে। সে ক্লাস এইটে ট্যালেন্টপুলে বৃত্তি পেয়ে বোর্ডে ২য় স্থান অধিকার করে। পত্রিকায় তার ছবি আসে।

একদিন সন্ধ্যাবেলা বাড়ির সামনে আমগাছের তলায় চাংড়ায় বসে ছিল সে। পাশে একটা বড় খেলার মাঠ। এই মাঠে বিকাল গড়িয়ে এলে কিশোর, কিশোরীরা গাদন খেলে। ক্রিকেট-ফুটবল খেলাও জমতো এই মাথে একসময়। মাঠের ঐ প্রান্তে একটা বড়লোক বাড়ি। সব ছাপিয়ে নোমানের দৃষ্টি পড়ে যায়- গেটে এক কিশোরি মেয়ের দিকে। নাম, সুমি। দেখতে ফর্সা। হালকা পাতলা গড়ন। বয়স চৌদ্দ কি পনেরো হবে। মূখে মুচকি মুচকি হাসি।

নোমান বইয়ের পাতায় এখন সুমির সেই হাসিটি দেখে রোজ। প্রতিদিন অপেক্ষা করে, কখন সন্ধ্যা নামবে। হ্যাঁ, আমি জানি। মাঝেমধ্যে মানুষের আবভাব দেখে বোঝা যায়, তার মনের ভিতরে কি চলে!
