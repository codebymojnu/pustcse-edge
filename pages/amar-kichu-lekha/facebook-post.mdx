সূর্য ডুবে গেছে কিছুক্ষণ আগে। অনেকদিন পর সুমিদের বাড়িতে নোমানের আগমন। উঠানে একটি বড় গোলাপ গাছ। এক পাশে কয়েকটি গাঁদা ফুল।

এক সময় এই বাড়িতে নিয়মিত আসা-যাওয়া হতো তার!

কলেজ ছুটিতে নোমান অটো করে বাড়ি ফিরছে। তার হাতে রসায়ন টেস্ট পেপার। সে রাস্তাঘাটে বই নিয়ে ঘুরে।

অটোতে যাত্রী উঠল। নোমানের সেদিকে ভ্রুক্ষেপ নেই। বইয়ের উপর থেকে চোখ উঠতেই আচমকা ছেলেটার হৃদয়ে এক কান্নার সুর! স্মৃতি যেমন সুখের ও আত্মবিশ্বাসের ঠিক তেমনি বেদনারও। তবে মানসিকভাবে শক্তিশালী মানুষেরা কিছু স্মৃতিকে পাত্তা দেয় না।

দেখা হলেই নোমান-সুমি একসময় মুচকি মুচকি হাসত। অথচ আজ মুখোমুখি হলে যেন তারা পালিয়ে বাঁচে। এরা একজন অন্যজনের মূখ না দেখে সকাল শুরু করত না। রোজ সকালে নোমান বকুল ফুল কুঁড়িয়ে সুমিকে দিত। সুমি মালা গাঁথত।

আগুনে পুড়ছে সুমির ডায়েরি, কয়েকটা চিঠি, একটা ঘড়ি.....
