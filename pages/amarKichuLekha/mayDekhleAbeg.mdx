একটি মাঠ। সজীব সবুজ ঘাস। তারই একদিকে গোল হয়ে একদল স্কুল পড়ুয়া ছেলে গল্প করছে। গল্প কথক রশিদ। গভীর মনোযোগে আনন্দ চিত্তে গল্প শুনছে রহিম, সজিব, মামুন। চোখে মূখে গল্প শোনার প্রবল আগ্রহ সবার মধ্যে। এখন তাদের ভিতরের মানুষগুলো চাচ্ছে, গল্পটা যেন ফুরিয়ে না যায়! তবুও গল্প ফুরিয়ে যায় একসময়।  
মামুন এখন তেইশ পেরিয়ে। দীর্ঘ ছুটির পর লালমনি এক্সপ্রেসে ক্যাম্পাস ফিরছে মামুন। ফেরার পথে আজ এক সুদর্শনার মায়ায় পড়ে সে। মনে মনে সে ভাবল— একবার কথা বলা যায় কি না! সবার ক্ষেত্রে যা হয়, মামুনের বেলায়ও তাই হলো। শেষে সাহস হয় না। ট্রেন থেকে নেমে তার মন খারাপ, ভিতরে বিরহ একটা ব্যথা চলছে।
সে আবেগে এখন হয়তো খেয়াল করছে না, এই ব্যথা মামুনের খুব বেশিদিন থাকবে না। কয়েকদিন পরেই এই মানুষকে আর সে মনে করবে না। তবে হয়তো মামুন আবারও সুন্দর এক চেহারার সুদর্শনার মায়ায় পড়বে।
